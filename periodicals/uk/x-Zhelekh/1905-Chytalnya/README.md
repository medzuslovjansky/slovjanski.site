Ч. 18. Видавництво ім. А. Бончевского. Р. 11.

# ЧИТАЛЬНЯ

## ЗМІСТ

1. [Як мужик ходив до царя правди шукати — В. Г.](#tale1)
1. [З гір — В. Іванець](#tale2).
1. [За землю — І. Діброва](#tale3).
1. [Сьвіт без Аллага — А. Дорошевич](#tale4).
1. [Як вояк помстив ся на цареви — Казка](#tale5).

Ціна: 15 центів.

1905
З ДРУКАРНЇ "СВОБОДИ" 209, LINDEN STR. SCRANTON, PA.

## Як мужик ходив до царя правди шукати
(з дїйсного житя.)

В Росиї, на Українї, проводили нову галузь одної державної зелїзницї. Звичайно, власникам землї, через яку переходив зелїзничий шлях платили, скілько коштувала захоплена лїнїєю земля. Але одному селянинови заплатили за єго землю так мало, що він за ті гроші не годен був купити і в двоє меншого кавалка землї. Всї єго клопоти і скарги перед зелїзничими урядниками не привели нї до чого, і він рішив скаржити ся перед судом на зелїзницю. Пішов він до адвоката, і росказав єму, як сильно єго покривджено і просив почати процес проти зелїзницї.

Коли адвокат узнав, що та зелїзнйця державна, то почав відраджувати селянинови процесувати ся з нею, а радив єму полагодити ту справу в якийсь инший спосіб. Адвокат з досьвіду знав, що процесуватись проти державних інституций або урядників — то даремна праця, і через те радив селянинови дати кому-небудь з зелїзничих урядників доброго хабара, і тогдї єго справа буде добре полагоджена. Але селянин не міг з тим погодити ся, бо раз, що у него не було гроший на хабара, а вдруге его справа здавалась ему дуже простою, і кривда зовсім очивидною.

"І дурень", мислив він, "зрозуміеть, як єму росказати, а не то, щоб такі мудрі люди, які сидять в суді. Прецінь же державні судиї, це не те, що наші волосні, що за пів кварти горівки, хоч яку справу тобі полагодять. Адже тамтих судиїв сам цар поставив, щоб по правді судили людий".

І пішов він до другого адвоката. Той та-кожь радив ему полагодити справу через хабара, але позаяк селянин дуже намагав ся процесу* вати, то адвокат нарешті згодив ся з ним і розпочав процес. Звичайно, як треба було чекати, з того нічого не вийшло; процесував ся селянин щось аж два роки, діло его переходило з одної судової інстанциї до другої і врешті процес зістав програним по всіх інстанциях. Далі вже нікому було скаржитись.

Але, крім усего того, він ще мусів заплатити кошти програного процесу, а позаяк кошти ті виносили так богато, що він не годен був нігде позичити такої суми гроший, то ему продали его грунт і хату, і він став жебраком.

Дуже ему було гірко, і не знав він, що далі почати. Нарешті, рішив він іти до самого царя скаржити ся ему і на зелїзницю і на су-ди'їв, котрі замість того, щоби увзгляднити сю справу, зробили его ділком жебраком, між там як справа его була така проста і кривда, заподіяна ему зелїзницею, така очевидна, що ,,і дурень зрозумів би“. Попросив він сїльского дяка, щоб той написав ему подане до царя і розписав там про усі кривди, заподіяні ему від зелїзницї і від судиїв, набрав повну торбу сухарів і подав ся піхотою до Петербурга.

,,Аби тілько мені побачити царя,“ мислив він, ,,та подати ему подане. Вже-ж він не е дур-нїйший від усякого дурня, щоби не зрозумів такої простої справи. Хиба ж він не знаеть, що у нас земля коштує, аджежь те знає і мала дитина. Де ж то видано, щоб за землю, що мені ще пять років тому назад давали за неї по 300 рублів за десятину, давати по 110 руб-лїв!?“

З такими думками прийшов він до Петербурга, і почав тут роспитувати де мепікаеть цар. Але ніхто не розумів его мови і він ні від кого не дістав доброї відповіди. Нарешті звернув ся він до одного поліцая. Той з его олів зрозумів тілько, що він питає щось про царя, і зараз потяг єго до участку (поліцийного офісу). Там єго перш усего обшукали і коли знайшли при нїм подане до царя, то набили ему добре потилицю і звеліли зараз же геть вибирати ся з Петербурга і не вертати ся назад, бо инакше опять будуть бити та ще і до вязницї посадять. Відпровадили єго з поліцаєм за місто.

Але на другий день, він знов вернув до Петербурга, тілько тепер не був вже такий дурний, щоб знов питати поліцая, де мешкаєть цар. Він рішив, що треба троха тут пожити та добре роздивити ся, а там видно буде, що треба робити.

Найшов він собі роботу на складі дров і робив там щось дуже довгий час. Вже він підучив ся троха роеійскої мови і почав розпитувати людей про царя. Єму сказали, що царя в Петербурзі тепер немає, що він поїхав в Пе-тергоф, недалеко від Петербурга. Хоч єму і сказали, що до царя доступити простому чоловікове не можна, то він в то не вірив.

Попросив він, щоб написали єму подане до царя, бо те, що ему написав дяк, у него відобрали, як обшукували в участку. Взяв він те подане і подав ся до Петергофу. Прийшов він до Петергофу і давай розпитувати, чи не мігби знайти якої роботи при царскій палаті. Єму сказали, що там потребують робітників змітати сніг зі стежечок в парку, що коло палати. То було в зимі. Пішов він там питати роботи. Єму сказали прийти завтра рано на роботу. Він прийшов і подане з собою приніс, в тій надії, що може там ему трафить ся побачити царя. Але всіх робітників, раніш чим пустити до парку, там поліцаї обшукували. Обшукали і его, знайшли подане, набили ему опять потилицю і прогнали. Вертів ся він потім якийсь час в Петергофі, а тим часом цар знов виїхав до Петербурга.

Щось зо два роки крутив ся він гак, усе домагаючись побачити царя. Нераз его уже били за те подане. Уже він добре знав, де коли цар мешкає, але приступити до царя ему все не удавалось. Раз він дістав навіть роботу коло самої царскої палати в Петербурзі: він там копав грядки на цьвіти і цар в той час мешкав там, і він навіть бачив царя, як той проходив ся з царицею по саду, і подане ему удало ся принести з собою; але біля тих копачів грядок стояло богато жовнірів, котрі стерегли їх, щоби який небудь з них не кинув ся до царя з яким цроханем.

Нарешті, узнав якось він, що межи тими жовнірами, що служать у палаті при самому цареви, знаходить ся один его земляк (краян). Розпитав він, як можна побачити того жовніра і коли він має вільний час, і иігпов до ного. Той, звичайно, був дуже радий побачити ся з земляком. Розказав наш бідолаха тому жовиї-рови, яку він мав справу до царя і як він бідував в Петербурзі, і просив єго, щоби він ему порадив, як подати цареви подане. Той вислухав его уважно і каже: „От що, чоловіче! Подати подане самому цареви в руки тобі ніяк не удасть ся, посилати почтою — ти сам знаєш — також нема рациї. А коли ти хочеш, щоб твоя справа була увзгляднена, то тое твоє подане можна подати великому князеви, двоюрідному братови царя. Єго цар дуже любить, він має велику силу в державі, майже таку, як і сам цар, і завідуєть царскою канцеляриею (офісом). Я тобі роскажу зараз, коли і як то зробити, щоби твоє подане дістало ся в рукм самого того великого князя".

І розказав ему жовнір, куди треба піти, в який саме час і кого треба питати, щоб побачити великого князя.

„Коли ти“, каже ему той жовнір, „усе так зробиш, як я тобі росказав, тогдї твоє подане попаде в руки може і самого царя, а коли не царя, то его двоюрідного брата, а то все одно, якби воно попало і цареви".

Подякував той чоловік жовніреви за пораду і пішов собі. Після того, нічого про него не було чути. Той жовнір чекав, що чоловік прий-деть до него росказати, як там ему ходило ся до царского офісу, але не дочекав ся. Він був дуже зацікавлений тою справою і написав до дому листа, щоби там розпитали про того чоловіка і відповіли ему. Єму відписали, що той чоловік подав ся до Петербурга тукати правди у царя, а більше про него нічого незвістно.

Пройшло 2 роки. Уже жовнір скінчив свою службу і вернув ся до дому. Тут він давай опять розпитувати людий про того чоловіка. Нарешті допитав ся. Один земляк, що знав того чоловіка, відповів тому жовнїрови: „А тамтой уже давно у вязницї сидить!“ — ,,Як! За що?“ спитав здивований жовнір. „А він там десь ходив до царя з якимсь поданем". — „Так що з того?" питаеть жовнір. „А те, відповідаеть той ему, щоб не ліз з своєю хлопскою пикою
до такої особи!“

Таку правду знайшов бідолаха у царя.

_В. Г._

## З гір
#### Говерля. — Вол. Іванець.

Гень за Бескид, за наш руський  
Пнесь в небо хребтами ;  
Де царі орел з медведем  
Дїлять ся верхами !...

Де в широкій полонинї  
Буйні вітри грають ;  
Де з скалами, де з ярами  
Громи розмовляють !...

Гень де шпилї Чорногори  
Розтинають хмари ;  
Де сопівка, де трембіта  
Пильнує отари...

Там царицї, там Говерлї  
Горде чоло сяє ;  
В брилянтовім диядемі  
Срібних хмар палає !...

Під снїжною мантиєю  
Криє свої склони  
А Петраш із Близницею  
Кладуть їй поклони !...

